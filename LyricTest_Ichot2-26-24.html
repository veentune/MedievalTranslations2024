<html lang="en">

<head>

<link rel="stylesheet" href="ML2-25-24.css">

</head>

<body>
			<div type="poem">
				<head type="poem">
					<title level="a">Ichot a burde</title><title type="subtitle">from the Harley Lyrics (M.S. 2253)</title>
				</head>
				<div> <table> 
					<tr><td>Ichot a <div class="tooltip">burde<span class="tooltiptext">bird</span> </div> in a bour ase beryl so bryht<note type="annotation">bright</note>,</td></tr>
					
					<tr><td>Ase saphyr<note type="annotation">saphire</note> in selver<note type="annotation">silver</note>, semly on syht<note type="annotation">sight</note></td></tr> 

					<tr> <l>Ase jaspe the gentil that lemeth with lyht<note type="annotation">light</note>,</l><l>Ase gernet<note type="annotation">garnet</note> in golde, ant<note type="annotation">and</note> ruby wel rhyt<note type="annotation">wrought</note>,</l><l>Ase onycle he yes, on yholden on hyht<note type="annotation">high</note>, </l><l>Ase diamaund the dere in day, when he is dyht.</l><l>He is coral ycud with cayser ant knyht;</l><l>Ase emeraude amorewen, this may haveth myht.</l><l>        The myht of the margarite haveth this mai mere;</l><l>        For charbocle Ich hire ches bi chyn ant by chere.</l> </tr>
				</tr></table></div>
				<div> <lg>
					<l>Hire rode is ase rose, that red is on rys;</l><l>With lilye-white leres, lossum he is;</l><l>The primerole he passeth, the peruenke of pris,</l><l>With alisaundre, thareto, ache, ant anys. </l><l>Coynte ase columbine, such hire cunde ys,</l><l>Glad under gore, in gro ant in grys.</l><l>He is blosme opon bleo, brihtest under bis, </l><l>With celydoyne ant sauge, ase thou thiself sys:</l><l>        That syht upon that semly to blis he is broht!</l><l>        He is solsecle, to sauve ys forsoht!</l>
				</lg><lg>
					<l>He is papejai in pyn, that beteth me  my bale;</l><l>To trewe tortle in a tour, Y telle the mi tale;</l><l>He is thrustle thryven in thro, that singeth in sale,</l><l>The wilde laveroc, ant wolc, ant the wodewale;</l><l>He is faucoun in friht, dernest in dale,</l><l>Ant with everuch a gome, gladest in gale.</l><l>Frome Wye he is wisist into Wyrhale;</l><l>Hire nome is in a note of the nyhtegale, </l><l>        In a note is hire nome. Nempneth hit non?</l><l>        Whose ryht redeth, roune to Johon.</l>
				</lg><lg>
					<l>Muge he is, ant mondrake, thourh miht of the mone, </l><l>Trewe triacle ytold with tonges in trone;</l><l>Such licoris mai leche from Lyne to Lone;</l><l>Such sucre mon secheth that saveth men sone;</l><l>Blithe yblessed of Crist, that byeth me me bone</l><l>When derne ded is in dayne derne are done.</l><l>Ase gromyl in greve, grene is the grone,</l><l>Ase quibibe ant comyn, cud is in crone, </l><l>        Cud comyn in court, canel in cofre,</l><l>        With gyngyure ant sedewale, ant the gylofre.</l>
				</lg><lg>
					<l>He is medicyne of miht, mercie of mede, </l><l>Rekene ase Regnas resoun to rede,</l><l>Trewe as Tegeu in tour, as Wyrwein in wede,</l><l>Baldore then Byrne, that ofte the bor bede;</l><l>As Wylcadoun he is wys, dohty of dede,</l><l>Feyrore then Floyres, foles to fede,</l><l>Cud as Cradoc in court, carf the brede, </l><l>Hendore then Hilde, that haveth me to hede.</l><l>        He haveth me to heade, this hendy, anon;</l><l>        Gentil ase Jonas, heo joyeth with Jon!</l><l/>
				</lg> </div>
			</div>
			<div type="poem"/><docAuthor cert="unknown" xml:space="default"/><link cert="high" evaluate="all" facs="https://www.bl.uk/collection-items/the-harley-lyrics" xml:space="default"/>
		</body>
		</html>